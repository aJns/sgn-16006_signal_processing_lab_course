Piirteiden lasku ja luokittelija on toteutettu oikein, mutta työssä on jonkin
verran puutteita joten en voi sitä vielä hyväksyä. Korjatkaa työ seuraavilta
osin:

-Ensimmäisen tehtävän plotit on tehty 51. freimistä. Pythonissa indeksointi
alkaa nollasta, joten indeksinä pitäisi olla 49. Korjatkaa tämä koodiin ja
liittäkää uudet kuvat raporttiin.

-Tulosten raportointi ei ole riittävää. Eri luokkien tunnistustarkkuutta ei ole
ilmoitettu numeerisesti, vaikka työohjeessa pyydettiin näin tekemään.
Värimatriisit ovat hyvä lisä raporttiin, mutta lisäksi tarvitaan numeeriset
luokittelutarkkuudet. Lisätkää nämä. En myöskään allekirjoita väitettä "No
class sticks out as being very difficult to classify", koska osassa luokista
alle puolet näytteistä tunnistetaan oikein. Analysoikaa tarkemmin eroja
luokkien tunnistuksessa. Mitkä luokat sekoittuvat toisiinsa helposti, ja mikä
tähän voisi olla syynä? Mitkä luokat tunnistetaan erittäin hyvin, mikä tähän
voisi olla syynä?

-Ohjelmalla ei ole mahdollista vertailla tuloksia k:n eri arvoilla. Tämä johtuu
siitä, että datan jako testi- ja opetusdataan tehdään satunnaisesti. Tällöin
jokainen ajo samallakin k:n arvolla tuottaa eri tuloksen. Vertailu pitää siis
tehdä siten, että saman ajon aikana lasketaan tulokset k:n eri arvoilla (k=1 ja
k=5).  Korjatkaa tämä, ja vertailkaa tuloksia raportissa: "Compare the overall
classification accuracy and also classification of individual scenes" (ks.
työohje, luku 3.3).

Tehkää työhön yllä mainitut korjaukset ja palauttakaa se viimeistään ensi
viikon tiistaina.
